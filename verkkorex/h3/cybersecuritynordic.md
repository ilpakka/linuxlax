# h3 Messuilla

## x) Rapsa.
Tavoite: *Kirjoita lyhyt raportti siitä, mitä yrityksiä tapasit, mitä mielenkiintoisia palveluita / tuotteita (max 3kpl) löysit.*

Suuntasin messuille torstain 6.11. aamupäivällä ja lyhyen lippusäädön jälkeen pääsin edustamaan H-T8:ia paikalle.

Tapahtuma olikin täynnä vaikka mitä ständejä, myyntipuheita ja Future of AI -sloganeja, mutta kyllä sieltä löytyi myös mielenkiintoista juteltavaa. Tapasin ystäväni kautta uusia kanssamielisiä tuttavuuksia ja keskustelimme muun muassa tapahtuman turvajärjestelyjen puutteista ja fyysisen tunkeutumistestauksen muodoista ja mahdollisuuksista. Eteisen ryminästä ohi niin pääsi Reversecin tiloille, jossa ratkomalla heidän suunnitteleman lukkohaasteen sai mukaansa kangaskassin ja t-paidan. Hauskan pulman jälkeen sai kätevästi myös ulkotakin pois päältä kantoon ja t-paitadesigneista paras oli kahden kissan korttipeli. Onneksi omaa kokoa löytyi vielä.

Viereen olivat asettuneet WithSecuren taiturit, jotka tarjosivat jäätelöä hienosta korista. Heidän kanssa oli mukava keskustella, mutta yrittivät kovasti saada ottamaan lisää jäätelöä matkaan. Rapukävellen ohi osallistujista päädyin lopulta myös etsimäni Spear Innovationsin luokse. Lari ei ollut tuolloin enää paikalla, mutta pääsin keskustelemaan toisen edustajan kanssa muun muassa petosturjunnasta, kvanttikoneista ja RFID:n mullistuksista.

Kaiken kaikkiaan messuista jäi hyvä fiilis, uutta opittua ja vielä päälle mahtuvat lootit.